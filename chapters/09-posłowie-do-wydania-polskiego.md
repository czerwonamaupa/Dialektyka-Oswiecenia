# Posłowie do wydania polskiego #

ROZUM MIĘDZY ŚWIATŁEM I CIENIEM OŚWIECENIA

Dwaj najwybitniejsi współtwórcy Szkoły Frankfurckiej, Max
Horkheimer i Theodor Wiesengrund Adorno, z pewnością nie
należą do autorów w Polsce nieznanych. Przeciwnie, można wręcz
powiedzieć, że wykaz opublikowanych tłumaczeń ich podstawo-
wych prac teoretyczno-filozoficznych przedstawia się całkiem
przyzwoicie. Dotyczy to zwłaszcza Adorna, którego obydwa
główne dzieła powojenne - Dialektyka negatywna i Teoria estetyczna
- są już dostępne w polskim przekładzie!. Ale również jedyny
dotąd tom wybranych pism Horkheimera 2 można uznać za dobry
i reprezentatywny zestaw jego najważniejszych tekstów programo-
wych. Słowem, myśl obu głównych twórców „krytycznej teorii
społeczeństwa" zdążyła już - jakkolwiek stosunkowo późno, bo
właściwie dopiero w latach osiemdziesiątych - zaznaczyć swą
obecność w horyzoncie polskiego życia intelektualnego. Obecność
ta jednak dotychczas nie obejmowała ich jedynej książki wspólnie
napisanej, a zarazem z całej twórczości obydwu bez wątpienia
najgłośniejszej i najsilniej oddziałującej.

Pierwszy polski przekład Dza/ektyk; oświecenia ukazuje się niemal
dokładnie w pół wieku po jej napisaniu 3. To opóźnione nadejście

1 Theodor W. Adorno, Dia/ektyka negatywna, tłum. Krystyna K rzemienio-
wa, PWN, Warszawa 1986; Theodor W. Adorno, Teoria estetyczna, tłum.
Krystyna Krzemieniowa, PWN, Warszawa 1994. Ponadto znacznie wcześ-
niej ukazała się również w Państwowym Instytucie Wydawniczym klasycz-
na już książka Adorna o filozofii nowej muzyki: Theodor W. Adorno,
Filozofia nowej muzyki, tłum. Fryderyka Wayda, PIW, Warszawa 1974.

2 Max Horkheimer, Społeczna funkcja filogofii, wybór i wstęp Roman
Rudziński, tłum. Jan Doktór, PIW, Warszawa 1987. Ponadto kilka
ważnych tekstów Horkheimera z okresu „pierwszej" Szkoły Frankfurc-
kiej opublikował Jerzy Łoziński w swej obszernej antologii: Szkoła
Frankfurcka, t. 1, cz. 1-2, wstęp i tłumaczenie Jerzy Łoziński, Kolegium
Otryckie, Warszawa 1985.

3 Książka została napisana na amerykańskiej emigracji autorów podczas
wojny, w latach 1939-1944. Po raz pierwszy ukazała się w roku 1944,

284 Posłowie

jest z jednej strony symbolicznym świadectwem naszego własnego
opóźnienia; akurat przez całe to półwiecze wyłączeni z europejs-
kiego procesu cywilizacyjnej i kulturowej modernizacji, nie mieliś-
my okazji bezpośrednio doświadczyć ani twórczych potencji tego
procesu, ani wciąż w nim obecnych napięć i zagrożeń, ani wreszcie
udziału, jaki w ich ujawnianiu miały niegdyś tak intensywne
dyskusje wokół książki Adorna i Horkheimera. Ta biblia zachod-
nich ruchów kontestacyjnych z lat sześćdziesiątych i siedem-
dziesiątych, ta księga kultowa rewolty studenckiej, Nowej Lewicy
i alternatywnych ruchów społecznych nigdy nie dotarła swym
oddziaływaniem do krajów europejskiego Wschodu. Z różnych
powodów nie znalazła też - podobnie jak cała wyrosła z niej
neomarksistowska tradycja „drugiej" Szkoły Frankfurckiej - sil-
niejszego oddźwięku nawet w szczególnie prozachodnim i „rewiz-
jonistycznym" marksizmie polskim po roku 1956 (gdzie żywe były
inspiracje teoretyczne raczej takich autorów jak Lukócs, Gramsci,
Korsch, Goldmann, a nawet Marcuse, niz Adorna czy Hork-
heimera). Dialektyke Oświecenia czytamy więc dziś poniekąd z nie-
winną świeżością spojrzenia, korzystając z nader tu wątpliwego
„przywileju późnych narodzin", który uwalnia nas przede wszyst-
kim od bezpośrednich uwikłań w bogaty kontekst historycznych
i intelektualnych odniesień tej książki oraz narosłych wokół niej
sporów i kontrowersji.

Dystans, jaki wobec niej z konieczności mamy, jest przecież
także pewnym przywilejem już bez cudzysłowu. Możemy miano-
wicie czytać ją dziś również wolni od wielu uprzedzeń, namiętności

z okazji piećdziesiątej rocznicy urodzin ich przyjaciela i bliskiego współ-
pracownika jeszcze z pierwszego okresu frankfurckiego, Friedricha
Pollocka, jako powielony maszynopis w małym nakładzie, pod tytułem
Philosophische Fragmente (Institute of Social Research, New York City
1944). Następnie - z niewielkimi zmianami wprowadzonymi przez samych
autorów - w roku 1947 opublikowało ją (już pod tytułem Dialektik der
Aufklärung. Philosophische Fragmente) w Amsterdamie najważniejsze nie-
mieckie wydawnictwo emigracyjne Querido. Pierwsze powojenne wzno-
wienie w Republice Federalnej Niemiec, poprzedzone przez autorów
krótką przedmową, ukazało się w roku 1969 (5. Fischer Verlag, Frankfurt
am Main).

Posłowie 285

i resentymentów. Zapewne też wyraźniej potrafimy dostrzec
zarówno jej wagę dla myśli drugiej połowy stulecia, jak też jej
intelektualne mielizny i ograniczenia. Wreszcie niejednego dopiero
dziś możemy się z tej książki nauczyć. Właśnie dlatego, że długie
półwiecze, jakie dzieli nas od momentu jej powstania, jest także
czasem naszej nieobecności w normalnych obszarach nowoczesnej
kultury europejskiej, które książka ta wszak nawet swym dramaty-
cznym sprzeciwem tak głęboko współkształtowała, winniśmy dziś,
gdy mamy szansę na spóźniony powrót w te obszary, czytać ją
przede wszystkim po to, by móc dokładnie oddzielić zawartą
w niej pokaźną warstwę trafnych diagnoz, ostrzeżeń i krytycznych
napomnień, które teraz już dotyczą również nas, od patosu
błyskotliwej, lecz intelektualnie i historycznie jałowej profecji, od
fałszywej mitologii, od całego antykulturalnego doktrynerstwa,
którego echa, słyszalne także dziś z różnych stron i na różne głosy,
mogą być groźną przeszkodą w czekającej nas odbudowie społecz-
nego rozumu.

Tym, co współczesnego czytelnika od razu uderza przy pierw-
szej, nieuprzedzonej lekturze Dja/ektyk/ oświecenia, jest zdumiewają-
ca żywotność głównych myśli wypowiedzianych tak wyraźnie po
raz pierwszy w tej właśnie książce. Oczywiście wiemy dziś dobrze,
że myśli starzeją się inaczej niż ludzie. Niektóre spośród nich
z biegiem czasu wręcz młodnieją, nawet aż do zdziecinnienia. Inne,
z pozoru opierając się przemijaniu, naprawdę zachowują swą
młodzieńczą świeżość już tylko w stygnącej pamięci zestarzałych
ludzi. Jeszcze inne umierają szybciej od ludzi gotowych powierzyć
im swoje myślące życie. Ale bywają też myśli stare już w chwili
swych narodzin. Takie na ogół przeżywają samych ludzi, tak tych,
którzy je pierwsi pomyśleli, jak i tych, którzy potem oddali im swą
młodość. Tylko pozornym paradoksem jest to, że jako myśli od
zawsze i na zawsze stare, a więc już z góry godne szacunku
i podziwu, wciąż niezmiennie przyciągają uwagę i ożywiają zapał
tej wiecznie żywej młodzieńczości myślowej, którą dziś, w nowo-

286 Posłowie

czesnym świecie życia dorosłego, jedynie bardzo wąskie po-
granicze dzieli od intelektualnego i duchowego infantylizmu, ale
bez której umiera samo myślenie. Takie myśli porażają nieodpor-
nych młodych całą siłą swego starczego autorytetu, który jest tym
bardziej nieodparty, im usilniej apeluje do ich rzekomo naturalnej
niepokorności wobec autorytetów jakichkolwiek.

Jak się zdaje, do takich myśli niepamiętnie starych i właśnie
dlatego „wiecznie żywych" należy przede wszystkim myśl o włas-
nej problematyczności samego myślenia. Jako wyraz samozwrot-
nej, a wiec także samokrytycznej istoty ludzkiego rozumu jest ona
najwyraźniej trwałym składnikiem jego historii, w każdym razie
gdy mowa o europejskim kręgu kulturowym, którego dziejom
taka myśl stale towarzyszy właściwie od samych początków. Tutaj
bowiem myślący rozum od razu ujawnił swą na wskroś praktyczną
naturę, mianowicie to, że jego myślenie jest bezpośrednio działa-
niem, tj. pewnym projektem sensu i zarazem programem jego
samoczynnej realizacji, w istotny sposób tworzącej nie tylko
świadomość samych ludzi, lecz także zasadniczy kształt ich współ-
nego świata. Tym samym jednak od razu uruchomił swój własny
autorefleksyjny potencjał krytycznych pytań o sens, kierunki i cele
tej praktyczności, o konsekwencje i koszty dokonywanych w niej
wyborów, o jej możliwe, lecz odrzucone alternatywy. Zapewne,
w dawniejszych, przednowoczesnych okresach swej historii ten
samego siebie kwestionujący rozum rzadko występował „w ro-
zumnej formie"; znacznie częściej przybierał postać quasi-irra-
cjonalnych żywiołów i mocy, jak mit i religia, tradycja i autorytet,
wiara i ład etyczny „dawnych obyczajów". Przemawiał głosem
proroków i religijnych reformatorów, różnych świeckich i świę-
tych mędrców-nauczycieli życia, mistyków, kulturowych dewian-
tów i osamotnionych poetów. I dopiero w naszym nowożytnym
świecie z wolna zaczął odzyskiwać swą ojczystą mowę, którą jest
oczywiście jedem i ten sam uniwersalny język europejskiego
logosu, czyli słowa rozumnego albo mówiącego rozumu, język

 

dyskursywnej racjonalności pojęć, norm i sensów, który również
siłę mapędową swej krytycznej samokontestacji czerpie już nie
z żadnego transcendentnego „zewnątrz", lecz wyłącznie ze swej

Posłowie

287

własnej, immanentnej gramatyki, jako że jest ona zarazem jego
jedyną logiką, hermeneutyką i etyką.

Tę właśnie dojrzałą figurę myślową nowoczesnego rozumu,
który radykalną krytykę swej kultury uprawia już z głębi
własnego obszaru tej kultury i w jej imieniu, wskazując
poniekąd od wewnątrz jej dylematy i ograniczenia, reprezentuje
w sposób dla naszego stulecia wzorcowy Dialektyka oświecenia.
Oczywiście, Horkheimer i Adorno nie byli pierwszymi myś-
licielami, którzy dostrzegali i wypowiadali rozmaite paradoksy
i aporie nowoczesności. (Przeciwnie, nurt refleksji zwanej naj-
ogólniej „krytyką kultury" zwłaszcza w czasach nowożytnych
nieodłącznie towarzyszy kulturze samej - i o tyle jest, choćby
jako jej cień czy negatyw, integralnym składnikiem tejże kultury.
Ale przedstawiciele tego nurtu, od Rousseau i romantyków az,
po Nietzschego i konserwatywnych orędowników wezesno-:
dwudziestowiecznej „filozofii życia", zazwyczaj znajdowali dla
swej negacji i odmowy wobec procesu modernizacji jakiś |
niewzruszony punkt oparcia poza obrębem samego tego proce- J
su. Stad ich krytyka kultury bywała wprawdzie totalna (o ile
właśnie złudzenie, iż patrzą „spoza, pozwalało im ująć te
kulturę jako zamkniętą totalność), ale nigdy nie była radykalna
w źródłowym sensie sięgania do samych korzeni tego, co
krytykowane.

Korzenie te bowiem są zarazem własnymi korzeniami samej
krytyki - dlatego myśl radykalnie krytyczna jest przede wszystkim
immanentną samo-krytyką myślenia, które nie cofa się przed
ujawnieniem swych niejawnych, nieświadomych przesłanek i nie-
zamierzonych, niekontrolowanych rezultatów. Taki właśnie
kształt świadomie nadaje sobie krytyczna refleksja filozofii dopiero

w książce Adorna i Horkheimera. Pisząc ją, autorzy nader

>

wyraziście nakreślili podstawowy paradygmat intelektualny swojej
i także naszej współczesności, czyli d ru giej połowy dwudzies-
tego wieku, dla której książka ta ma przeto wagę właśnie

paradygmatyczną, porównywalną ze znaczeniem, jakie dla pierw-

szej jego połowy miały niegdyś dzieła Freuda, Bycie i czas

„Heideggera, a nade wszystko Historia i świadomość klasowa Lukac-

ssj. gro

288 Postowie

sa*. Jednakże od tamtych - w czysto chronologicznym czasie
niewiele młodszych - dzieli ją przecież jakościowa różnica całej
epoki, w której myślenie doświadczyło hitlerowskiego faszyzmu
i stalinowskiego komunizmu oraz przeżyło drugą wojnę światową
i holocaust. Dlatego właśnie ona, a już nie tamte książki, wyznacza
duchową genealogię naszej teraźniejszości.

Oto więc skąd Dza/ektyka oświecenia czerpie swą imponującą
żywotność; książka ta zawiera kwintesencję „niepamiętnie starej"
samowiedzy naszych czasów najnowszych. Jest źródłem i skarb-
nicą jej głównych: archetypów - poczynając od tego, który każe
wytrwale tropić i bezlitośnie demaskować wszelkie myślowe
i uczuciowe archetypy. To jej oskarżycielski patos, podnoszący do
wyższej potęgi całą „sztukę podejrzeń" w wydaniu takich jej
dawnych mistrzów jak Marks, Nietzsche, Freud czy Lukäcs,
rozbrzmiewa pełnym głosem w europejskiej filozofii drugiej
połowy stulecia i wciąż daje się usłyszeć jako dominujący ton
również w tak dziś donośnym chórze „ponowoczesnych" kryty-
ków nowoczesności. Bo też cała ta formacja wywodzi się - choć
sama rzadko do tego się przyznaje - wprost z Dzalektyki oświecenia.
Tak zwany postmodernizm - i to w obu swych głównych nurtach,
późnoheideggerowskim i „poststrukturalistycznym" - na każdym
kroku zdradza objawy tego, jak dalece jest poczęty z jej ducha,
a więc także zależny od niej i wobec niej wtórny. ---

* Dzieła te zresztą w istotny sposób wyznaczają również własny rodowód
intelektualny Horkheimera i Adorna. Dotyczy to przede wszystkim
książki Lukacsa, która zawsze była jednym z z najważniejszych źródeł
inspiracji dla obu twórców Szkoły Frankfurckiej: od początku nawiazy wa-
li oni zwłaszcza do rozwiniętej tam teorii „urzeczowienia" (Verding-
lichung).Por. G. Lukacs, Historia i świadomość klasowa, tłum. M.]. Siemek
PWN, Warszawa 1988, rozdz. Urzeczowienie i świadomość proletariatu,
s. 198-417. Ale również myśl Freuda jeszcze przed wojną miała w kręgu
Szkoły żywe oddziaływanie, głównie za sprawą blisko wtedy z Frankfur-
ckim Instytutem Badań Społecznych związanego Ericha Fromma. Wresz-
cie wyraźne wpływy wczesnej filozofii Heideggera reprezentował w tym
środowisku na początku lat trzydziestych Herbert Marcuse (por. H.
Marcuse, Hegels Ontologie und die Theorie der Geschichtlichkeit, Frankfurt am
Main 1932).

Posłowie

289
II

Swym późnodwudziestowiecznym kontynuatorom i epigonom
Horkheimer i Adorno pozostawili w spadku przede wszystkim
całościową diagnozę kryzysu, który kulminuje w świecie nowocze-
snym, ale którego zalążki niesie w sobie już od najdawniejszych
początków sam europejski rozum. Ow kryzysogenny i w ostatecz-
nym rachunku autodestrukcyjny potencjał zawarty jest zdaniem
obu autorów już w najogólniejszym pojęciu tego rozumu jako
instancji i zarazem procesu niepowstrzymanego „oświecenia"'. Ten
tytułowy termin otrzymuje w książce najszersze z możliwych
znaczeń; obejmuje swym zakresem właściwie wszystkie formy
racjonalizującej, sensotwórczej aktywności człowieka w jego histo-
rii, społeczeństwie i kulturze. Tak szeroko pojęte oświecenie - jak
widać, w gruncie rzeczy równoznaczne z uczłowieczeniem - może
więc mieć swego pierwszego rzecznika już w Odyseuszu, tym
jeszcze przedhistorycznym symbolu suwerennej _ podmiotowości
ludzkiej, która samoistnie kształtuje swe własne życie, poddając
świadomej dyspozycji i kontroli nie tylko własną naturę popedo-
wo-afektywną, lecz także - dzięki temu -- wszelkie nie sprzyjające
okoliczności zewnętrzne. Jako emancypacja człowieka spod wła-
dzy pozaludzkich potęg chtonicznych, mitu, ślepego przeznaczenia
czy transcendentnych mocy nadprzyrodzonych, oświecenie zawsze
jest przede wszystkim taką właśnie Odyseją rozumu i wolności.
Ponieważ powstaje przez zerwanie z mitem i jest ustawicznym
dążeniem do demitologizacji, tedy mit w każdej postaci jest dla
niego postrachem i groźnym wyzwaniem -- jako głos natury, znak
ułomnej zależności i niedorosłej egzystencji ludzkiej. Metaforyka
Odyseji symbolizuje więc dla autorów nie tyle mityczny powrót do
utraconej ojczyzny, ile raczej - dokładnie w duchu klasycznej
definicji oświecenia u Kanta - zawsze demitologizujące „wyjście
człowieka z niepełnoletności, w którą popadł z własnej winy"
a którą należy rozumieć jako „niezdolność człowieka do postugi-
wania się swym własnym rozumem, bez obcego kierownictwa". 5

5 I. Kant, Co to jest oświecenie?, tłum. A. Landman, w: T. Kroniski, Kent,
Wiedza Powszechna, Warszawa 1966, s. 164.

290 . Posłowie

Skutecznie i trwale uwolnić się od „obcego kierownictwa"
może „własny rozum" ludzki tylko w ten sposób, że sam
przejmie wszelkie kierownictwo - nad sobą i nad wszystkim
innym. Oświecenie samo musi więc wziąć na siebie także główną
funkcję mitu, która pierwotnie polegała wszak na takim właśnie
sprawowaniu centralnej władzy duchowej, przejrzyście porzą-
dkującej ludzki świat i ma każdym kroku dostarczającej mu
niepodważalnych zasad sensu i orientacji. Skoro więc 0 tyle
już sam mit jest pierwszym kształtem oświecenia, to oświecenie
właściwe w swej walce z mitem podlega szczególnej dialektyce
własnej, która w ostatecznym rachunku prowadzi do wtórnej
mitologizacji samego oświecenia, do zakrzepnięcia całej jego
„rozumności" w irracjonalną nieprzejrzystość nowego mitu. I ten
właśnie proces znajduje się w centrum uwagi obu autorów;
głównym wątkiem książki jest niewątpliwie owa złowieszcza
dwuznaczność, jaka zawiera się w samym pojęciu suwerennego
„kierownictwa" czy też „panowania". Jeśli człowiek dzięki oświe-
ceniu staje się panem samego siebie, to przede wszystkim wskutek
tego, że systematycznie opanowuje swą wewnętrzną i zewnętrzną
naturę. Naturze wewnętrznej narzuca dyscyplinę samowyrzeczeń,
która polega zwłaszcza na konsekwentnym tłumieniu pierwotnych
impulsów mimetycznych i jako taka jest przymusem wywieranym
na ludzkiej cielesności i popędowości przez nadzorczą instancję
podmiotowego Ja. Ten sam przymus rozporządzania i kontroli
zostaje przeniesiony na naturę zewnętrzną w ludzkich działaniach
instrumentalnych, które z kolei dyscyplinują już przedmiotowość
samej przyrody, zadając gwałt jej substancjalnej istotności własnej
i zmuszając ją do służebnej pracy na rzecz potrzeb i interesów
ludzkiego samozachowania. | Słowem, oświecenie jako proces
demitologizującego wyzwolenia i upodmiotowienia człowieka
jest nierozłącznie sprzężone z represyjno-dominacyjnym kształtem
racjonalności, jaką człowiek ten nadaje sobie i swojemu światu,
wtórnie zniewalając i świat, i samego siebie jarzmem nowego
mitu.

W ten sposób Horkheimer i Adorno juz pot wieku temu
sformułowali zasadniczy paradygmat wszystkich dzisiejszych

Posłowie 29 I

i wczorajszych „krytyków nowoczesnego rozumu". Głosi on, że
racjonalność tego rozumu jest w swej najgłębszej istocie i już
u swych najstarszych źródeł tym, co w pełni oddaje niemieckie
wyrażenie Herrschaftsrationalit@df - a więc swoistą racjonalnością
panowania, rozumem wyłącznie na panowaniu opartym i zawsze
panowaniu służącym. Przy tym sam paradygmat jest na tyle
pojemny, że mieści w sobie najrozmaitsze sensy i zakresy owego
„panowania" jak również może mieć większy lub mniejszy zasięg
w skali historycznego czasu. Tak więc swój główny topos znajduje
w nim, po pierwsze, wszelka radykalna, ale w zasadzie ograniczona
do czasów nowożytnych krytyka intelektualnej, kulturowej i spo-
łecznej modernizacji jako procesu, w którym człowiek przede
wszystkim dokonuje racjonalnego zawładnięcia przyrodą - czyli jej
metodycznego urzeczowienia i zniewolenia - dla własnych celów
samozachowawczych. Tutaj należy cały tak dziś rozległy i wielo-
torowy front krytyczno-oskarżycielskiej refleksji nad zagrozenia-
mi, jakie niesie ze sobą nowoczesna nauka, technika i cywilizacja
w szerokim sensie - i to poczynając już od ich filozoficznych źródeł
w Kartezjańskiej konstytucji świata rozdwojonego na czystą
podmiotowość oraz przyrodę jako jej „przedstawiany" i „pod-
stawiany" (tj. wytwarzany) przedmiot. Choć front ten w drugiej
połowie stulecia za swego patrona wolał obrać raczej Heideggera
niż Horkheimera i Adorna, trudno przecież nie dostrzec, że jego
wspólnym hasłem jest właśnie „krytyka instrumentalnego rozu-
mu" pojęta dokładnie w myśl autorów Dialektyki oświecenia: jako
instancja bezlitośnie demaskująca „racjonalność panowania"
w sferze teoretycznych i praktycznych oddziaływań człowieka na
przedmiotowość otaczającej go rzeczywistości przyrodniczej 6.

6 Mniej więcej w tym samym czasie co Dza/ektykę oświecenia (1944) pisał
Horkheimer swoje wykłady ogłoszone po raz pierwszy również w roku
1947 w angielskiej wersji pod tytułem Upadek rozumu (M. Horkheimer,
Eclipse of Reason, New York 1947), które później, w niemieckim wydaniu
Fischera, zostały opublikowane (podług tytułu głównego rozdziału) jako
Krytyka instrumentalnego rogumu (M. Horkheimer, Zur Kritik der instrumen-
tellen V ernunft, Frankfurt am Main 1967). Ten sam główny rozdział pod
takim samym tytułem został również włączony do polskiego wydania
pism Horkheimera. (M. Horkheimer, Krytyka instrumentalnego rozumu, w:

292 Posłowie

Swe właściwe korzenie mają tutaj nie tylko liczni dziś wyznawcy
Heideggera ze swymi coraz bardziej egzaltowanymi, a coraz mniej
treściwymi filipikami przeciw wyobcowaniu i odczłowieczeniu
całej zrodzonej z „zapomnienia o Byciu" naukowo-technicz-
no-cywilizacyjnej nowoczesności wraz z jej filozoficznymi i kul.
turowymi źródłami. Mają je tu także bodaj jeszcze liczniejsi
„postmoderniści"© wychowani w szkołach neopsychoanalizy,
a zwłaszcza francuskiego neostrukturalizmu. Jedni i drudzy prze-
twarzają i rozwijają przede wszystkim to, co paradygmat „racjonal-
ności panowania" zawiera w odniesieniu do władzy człowieka już
nie nad zewnętrzną przyrodą, lecz nad człowiekiem samym, tj. nad
sobą i nad innymi ludźmi. W samej Dia/ektyce oświecenia ten
„wewnątrzgatunkowy" tyleż subiektywnie psychologiczny, co
intersubiektywnie społeczny wymiar represji i dominacji egzek-
wowanej przez ludzki rozum w jego roszczeniach do bezwzględnej
i ekskluzywnej uniwersalizacji własnego „kierownictwa" wysuwa
się zdecydowanie na pierwszy plan krytycznej refleksji obu
autorów. Tu zresztą pozostają wierni zawsze żywemu we franktfur-
ckiej „teorii krytycznej" oddziaływaniu obu wielkich klasyków
nowoczesnej demistyfikacji: Marksa i Freuda, każdego z nich
jednak komplementarnie uzupełniając tym pozostałym, a zarazem
jakby wygrywając jednego przeciw drugiemu. Formuła o „rac-
jonalności opartej na panowaniu ma tu wciąż te same dwa
bieguny: psychologiczne panowanie kierowniczej Jazni świado-
mego podmiotu (w sensie Freudowskiego Ego) nad stłumionym
i zepchniętym w podziemie ludzkiej osobowości „mimetycznym"

tegoż, Społeczna funkcja filogofii, wyd. cyt., s. 244-413. Z prostego
zestawienia dat widać, że tekst Horkheimera, który właściwie nie daje się
oddzielić od tekstów z Dza/ektyki oświecenia, został pomyślany, napisany
i opublikowany przed najważniejszymi manifestami Heideggerowskiej
krytyki naukowo-technicznej nowoczesności, które wszystkie pochodzą
z okresu po słynnym „zwrocie" - czy raczej „nawróceniu sie"- Heideg-
gera, czyli z przełomu lat czterdziestych i pięćdziesiątych. (Por.
M. Heidegger, List o ‚„humanizmie" (1947-1949); Pytanie o technikę
(1949-1953); Nauka i namyst (1953-1954); Budować, mieszkać, myśleć
(1951-1942). Wszystko w tomie: M. Heidegger, Budować, mieszkać, myśleć.
Eseje wybrane, red. K. Michalski, Czytelnik, Warszawa 1977.

Posłowie 293

impulsem popędów oraz polityczne władztwo klasy panującej
(która jest społecznym i historycznym Sxper- Ego) nad uciśniona, bo
uprzedmiotowioną podmiotowością klas tylko pracujących - nie
dla siebie, lecz dla swoich panów. Ten wymiar panowania
bezpośrednio klasowego jest co prawda w Dia/ektyce oświecenia już
pozbawiony swego klasycznie marksistowskiego ostrza; krytyka
nie ogranicza się bowiem tylko do społeczeństwa kapitalistycz-
nego, lecz rozszerzona zostaje właściwie na całą historię europejs-
kiej kultury (wszak już Odyseusz reprezentuje i uosabia główne
zasady ,„„mieszczańskiego" porządku świata i „burżuazyjnych"
cnót zwierzchnictwa i kontroli). Właśnie dlatego cała figura
politycznego panowania ulega swoistej umiwersalizacji i staje się
niezbywalnym składnikiem „kondycji ludzkiej" w ogóle. Umoż-
liwia to rekonstrukcję jej „czystych", ponadhistorycznych form,
które występują już na poziomie najbardziej pierwotnego uspo-
łecznienia, np. w elementarnych strukturach ludzkiej komunika-
cji językowej i zwłaszcza jej zakłóceń.
Dzięki temu z Horkheimera i Adorna mogą więc czerpać wprost
i pełną garścią również ci „ponowocześni" badacze i krytyczni
„dekonstruktorzy" represyjno-opresyjnych form kulturowego
„dyskursu" nowoczesności, którzy - jak Lacan i Foucault, Beau-
drillard i Deleuze, Derrida i Lyotard - na rozmaitych płaszczyz-
nach i w bardziej lub mniej płodny sposób sięgają jednak
niezmiennie do tej samej figury hermeneutycznej, jaka dominuje
w Dialektyce oświecenia. Jest nią bezlitosne ściganie mitu od
początku obecnego w samej podmiotowości oświeconego rozumu
i przez nią w różnych „wielkich narracjach" systematycznie
budowanego. A mit ten - z całą źródłową metaforyką świetlistej
mocy suwerennego Ja - jest już panowaniem samym: bezwstydną,
niczym nie osłoniętą władzą eksploatacji i ekskluzji, autorytarnym
panoszeniem się menedżera i eksperta, kontrolera i nadzorcy,
prokuratora wraz z psychiatrą, więziennym strażnikiem i katem.
Ofiarą jest także wciąż ta sama, stłumiona i zniewolona iskra
autentycznego człowieczeństwa, która musi gasnąć pod przemoż:-
nym naciskiem wszystkich tych sprzymierzonych potęg psychicz-
nego, językowego, kulturalnego i polityczno-społecznego „pano-

204 Posłowie

wania". Ponieważ zaś jest to już panowanie właściwie niczyje, bo
nawet mit Człowieka jako Wielkiego Podmiotu sam siebie rozpuścił
wraz z wszystkimi innymi mitami w monopolistycznej, ale już
bezosobowej „„władzy dyskursów", która zarazem jest wszechobecna
dominacją anonimowego „systemu" - tedy triumf spełnionego
oświecenia, jako nowa niewola ludzi na „spustoszonej ziemi", wydaje
ich ponownie na pastwę ślepej przemocy. Również tę ulubioną myśl
Adorna i Horkheimera często powtarzają ich współcześni epigoni: iż
oświecony rozum w końcu sam pada ofiarą systematycznie przez
siebie zniewalanej natury, która mści się na nim w ten przewrotny
sposób, że powraca jako ostateczny wykwit oświecenia - i to w swej
najgroźniejszej, bo najbardziej żywiołowej, skrajnie irracjonalnej
postaci. Totalna kontrol ludzkiego „rozumu instrumentalnego" nad
ujarzmioną przyrodą zamienia się w swoje przeciwieństwo: w całko-
wicie niekontrolowaną dyktaturę najprymitywniejszych sił i żywio-
łów „gołej przyrody" w samym człowieku i jego życiu społecznym,
które brutalnie ujarzmiają wszelkie człowieczeństwo.

III

Lektura Dia/ektyki oświecenia dzisiaj jest więc wysoce pouczająca
dla samopoznania naszej współczesności, o ile pozwala nieomylnie
umiejscowić właściwe źródło jej głównych intelektualnych i etycz-
nych paradygmatów. Książkę tę należy zatem czytać już choćby po
to, by jasno dostrzec, gdzie naprawdę tkwią korzenie tego
krytycznego namysłu nowoczesności nad sobą, który sam dla
siebie - chciałoby się rzec: ma gruncie swej „świadomości fał-
szywej" - woli znajdować inspirację raczej w myśli Heideggera czy
zgoła Nietzschego. Ale i odwrotnie: skoro to nie Heidegger
i Nietzsche, lecz właśnie Horkheimer i Adorno są duchowymi
ojcami całej „ponowoczesnej"" świadomości z końca wieku tedy
takie właśnie dziedzictwo daje niejedno do myślenia o rodzicach.
O tyle też obaj nasi autorzy są nie tylko czcigodnymi klasykami
współczesnego myślenia, lecz także współtwórcami jego własnych
iluzji i mitów, niejako wprost odpowiedzialnymi za panujący dziś
w nim intelektualny i etyczno-polityczny zamęt.

Posłowie 29 J

Innymi słowy, dopiero owo długofalowe, często podskórne
oddziaływanie Dia/ektyki oświecenia na myśl drugiej połowy nasze-
go stulecia nie tylko ukazuje całą pionierską doniosłość tej książki,
lecz także bezlitośnie obnaża płyciznę i myślową ułomność wielu
jej głównych idei. Cały „postmodernistyczny" bezład i bezwład
umysłowy ma więc tę niewątpliwą zasługę, że sam rzuca jaskrawe
światło na swą własną genezę z aporii i paralogizmów tej
nadkrytycznej krytyki nowoczesnego rozumu, której zasadniczy
schemat zarysowali Adorno i Horkheimer.

Wskazmy tylko dwie najważniejsze z tych aporii. Pierwsza
zawiera się w wyskrajnionym pojęciu „rozumu instrumental-
nego", które z góry i ryczałtem dyskwalifikuje nie tylko wyob-
cowaną racjonalność ciasnego pragmatyzmu w myśleniu i działa-
niu rzeczywiście „ujarzmiającym" wszelką niezawisłą przedmioto-
wość przyrody i świata ludzkiego, lecz także racjonalność jako
taką; ta dyskwalifikacja bowiem obejmuje, wraz z techniką, samą
logikę, semantykę i etykę ludzkiego myślenia i działania w ogóle.
Nieuchronna instrumentalizacja naszego rozumu zaczyna sie
wszak już od języka, który jest najpierwszym narzędziem i medium
jakiejkolwiek sensotwórczej orientacji człowieka w świecie. Przez
tę nieprzekraczalną językowość ludzkie doświadczenie tworzy się
zawsze w horyzoncie świata oznaczonego i przedstawionego,
który właśnie dlatego jest także ludzkim światem „instrumental-
nie" wytworzonym. Jałowość i daremność wszelkich prób wy-
kroczenia poza ten horyzont staje się w pełni widoczna, gdy
uświadomić sobie treściową pustkę i pozorność wciąż tu po-
szukiwanych figur alternatywnych: rzekomy „rozum nie-instru-
mentalny" w swych mitycznych rojeniach o jakiejś „innej
technice", „innej nauce" i wręcz „innej racjonalności" nie
odwołuje się przecież do żadnej zasadniczo i n n e j logiki ani też nie
mówi żadnym z gruntu odmiennym, „alternatywnym" językiem.
Dlatego też nie może być poważnie brany pod uwagę jako
alternatywa filozoficznie znacząca: popada bowiem od razu w ty-
pową „sprzeczność pragmatyczną":; to co mówi, jest sprzeczne
z tym, ż e właśnie to m ó w i. W kręgu tej sprzeczności obracają się
wszystkie antynaukowe i antytechniczne jeremiady dzisiejszych

296 Posłowie

sierot po Heideggerze i zabłąkanych w koniec dwudziestego wieku
pogrobowców Nietzschego.

Horkheimer i Adorno są niewątpliwie współwinni tej beztros-
kiej orgii nie- myślenia, jaką dziś na naszych oczach wyprawiają
hiperkrytyczni „krytycy instrumentalnego rozumu". To oni do-
starczyli im podstawowego rynsztunku nie tyle pojęć, co ideo-
logicznych symboli i zmitologizowanych stereotypów. To w ich
Dialektyce oświecenia prócz wielu znakomitej próby krytycznych
i prawdziwie filozoficznych refleksji nad współczesnością znaleźć
można nie mniej liczne figury retoryczno-imaginacyjne, które
dzisiejszego czytelnika muszą zdumiewać swym brakiem histo-
rycznej wyobraźni i swą kompromitującą krótkowzrocznością.
Dwa pierwsze z brzegu, ale szczególnie spektakularne przykłady to
irracjonalna nienawiść obu autorów do samochodu jako ucieleś-
nienia techniczno-cywilizacyjnej alienacji człowieka („komunika-
cja przez odosobnienie") oraz niepojęta demonizacja jazzu i wes-
ternu, tych dwu klasycznych już gatunków późnonowoczesnej
ekspresji artystycznej, jako skrajnie zwyrodniałych produktów
stechnicyzowanego „przemysłu kulturalnego" (która zwłaszcza
w przypadku jazzu zadziwia przynajmniej u Adorna, w końcu
także muzykologa i znawcy nowoczesnej muzyki). To prawda, że
żaden z nich nie przekroczył przy tym granic intelektualnej
i etycznej przyzwoitości filozofa, jak przytrafiło się to - nie po raz
pierwszy - Heideggerowi, który zaledwie w dwa lata po ukazaniu
sie Dialektyki oświecenia (czyli w cztery lata po zakończeniu drugiej
wojny światowej) miał odwagę czy raczej czelność wypowiedzieć
te zbyt rzadko dziś przypominane słowa: „Rolnictwo jest obecnie
zmotoryzowanym przemysłem żywieniowym, a więc w istocie tym
samym co fabrykacja zwłok w komorach gazowych i obozach
zagłady, tym samym co blokada i skazywanie na śmierć głodową
całych krajów, tym samym co fabrykacja bomb wodorowych" 7.
Ale podstawowy schemat takiej totalnej krytyki naukowo-tech-
nicznego rozumu pochodzi od Adorna i Horkheimera.

7 M. Heidegger, Das Ge-Stell, s. 4. Aus dem Vortragszyklus: Einblick in
das was ist, 1949, 2. Vortrag - unveröffentlicht (cyt. za: W. Schirmacher,
Technik und Gelassenheit, Freiburg München 1983, s. 25).

Posłowie 297

Wiąże się z nim zresztą także druga główna aporia ich myśli,
ta, którą zawiera pojęcie „racjonalności opartej na panowaniu".
Tutaj podstawowy błąd obu autorów polega na tym, że naj-
wyraźniej nie dostrzegają różnicy między racjonalnością pano-
wania a panowaniem racjonalności. Utożsamiając „panowanie"
z represyjną i opresyjną dominacją „kogoś! nad innymi, prze-
oczaja najważniejszą w świecie nowoczesnym strukturę powsze-
chnej zależności każdego od wszystkich. Nie widzą swoistej
natury panowania powszechnie uznanego - w takim sensie,
w jakim mówimy, że „panuje opinia" lub „panuje zwyczaj".
A przecież dostrzegał to, już jeden z ich wielkich mistrzów,
Karol Marks, który wprawdzie zawsze uważał, że „myśli klasy
panującej są myślami jej panowania", ale też zawsze dodawał, iż
mogą być takimi tylko dlatego, że są „myślami panującymi",
wyjaśniając przy tym dokładniej, że „panują myśli coraz bar-
dziej abstrakcyjne, tzn. myśli, które coraz bardziej przybierają
forme powszechnosci" 8. Otóż „panowanie myśli" z pewnością
różni się czymś istotnym od zwykłego panowania ludzi nad
ludźmi; myśl „panuje" tylko wtedy, gdy jest przez wszystkich
akceptowana, uznana za prawdziwą i słuszną, tzn. „panuje"
tylko jako myśl właśnie, i tylko poprzez swoją „formę
powszechności". Retoryczno-krytyczna figura „racjonalności
opartej na panowaniu" zaciemnia tę zasadniczą różnicę i przez
to sama staje się instrumentem możliwego użytku ideologicz-
nego - a więc jeszcze jednym „społecznym mitem" , który

>

raczej ostabia niz wyostrza krytyczna wrazliwosé myslenia i wy-

8 K. Marks, Ideologia niemiecka, w: K. Marks, F. Engels, Dzieła, t. 3
Warszawa 1961, s. 50-52.

9 Takiego właśnie określenia - Sogialmytbos - uzywa Herbert Schnädel-
bach, jeden z najwybitniejszych dziś następców Horkheimera i Adorna,
słusznie uważany za współczesnego kontynuatora Szkoły Frankfurckiej,
w swym krytycznym obrachunku z Dia/ektyką oświecenia (Por. H. Schna-
delbach, Die Aktualität der Dialektik der Aufklärung, w: Animal rationale?,
Frankfurt am Main 1992, s. 231-249.) W podobnym kierunku zmierza
surowa krytyka, jakiej poddał mistrzów drugi ich najsławniejszy dziś
uczen, Jürgen Habermas. (Por. J. Habermas, Theorie des kommunikativen
Handelns, Frankfurt am Main 1981, t. 1, s. 489-534).

>

298 Posłowie

obraźni, służąc raczej nowemu zniewoleniu człowieka (tym razem
przez zamęt we własnych myślach) niż jego wyzwoleniu.
Czciciele Heideggera i „dekonstruktorzy" nowoczesności uka-
zują więc dziś w pełnym świetle te zagrożenia, jakie niesie ze sobą
hiperkrytyczny paradygmat „racjonalności opartej na panowa-

99

niu". Zaciera on i zatraca tę prawdę, iż rozum jest jeden,

99

a wielorakie - „instrumentalne" bądź nie tylko, „represyj-
no-dominacyjne" bądź wyzwalające - mogą być jedynie sposoby
posługiwania się nim. Wyraźna świadomość tej prawdy jest dziś
potrzebna bardziej niż kiedykolwiek. I tak też musimy czytać
Adorna i Horkheimera: ucząc się od nich mistrzostwa w krytycz-
nym użytku rozumu, ale stanowczo odrzucając ich nową mito-
logię. Broniąc oświecenia rozumnego przed hiperkrytycznym
nadoświeceniem, które, chcąc żyć tylko swym światłem bez swoich
własnych cieni, zapętła się w antydialektykę swej własnej „dialek-
tyki" tak gruntownie, że nagle znajduje najbliższego partnera
i sojusznika w notorycznym kontroświeceniu.

MAREK J. SIEMEK
